<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Toprak Ana: Feminizm Hakkında</title>
    <link rel="stylesheet" href="{{url_for('static', filename='style2.css')}}">
</head>
<body>
    <div class="grid-container">
        <div class="header"></div>
        <div class="left">        <h1>Renkli Dudaklar</h1>
            <h3>Ruj, tarih boyunca dudakları renklendirmek amacıyla farklı karışımlarla üretilen bir dudak boyasıdır. Günümüzde bildiğimiz rujun kökeni 20. yüzyılın başlarına dayanıyor. Oysa dudak boyasının hikayesi çok daha eskilere uzanır.
            Dudak boyası ilk olarak 5000 yıl önce, günümüzde Irak sınırlarında yer alan Sümer uygarlığında, bir kraliçe ile ortaya çıkmıştır. Kraliçe Puabi, oldukça önemli bir figürdü ve mücevher takmayı çok seviyordu. Ancak görünüşünün en dikkat çekici parçası, kırmızı boyalardan ve beyaz kurşundan yapılan bir toz karışımıydı. Kraliçe Puabi, bu karışımı kullanarak dudaklarını pembe ve ışıltılı göstermeyi başardı.
            Bundan yaklaşık 2000 yıl sonra, Antik Mısır’da makyajın öncülerinden biri olan Kleopatra, dudak boyasını popüler hale getirdi. Kleopatra, dudaklarını mavi ve siyah tonlarında boyayarak makyajını tamamlardı. Eski Mısır'da sadece dudak boyası değil, siyah göz boyası ve allık da kullanılmıştır.
            Roma İmparatorluğu döneminde dudak boyası, cinsiyet kalıplarını aşmış ve erkekler tarafından da kullanılmaya başlanmıştır. Bu dönemde dudak boyası, statü ve sosyal sınıfı belirtmek için kullanılan önemli bir simge haline gelmiştir.
            Modern rujun, yani günümüzdeki haline benzer bir formun icadı ise Arap bilim insanı Abulcasis’e atfedilir. Parfüm yapmaya çalışırken karışımına renk ekleyen Abulcasis, yanlışlıkla ruju icat etmiştir.
            Orta Çağ Batı Avrupa’sında din ve kozmetik birbirine zıt düşüyordu. Erkekler boyaları savaş için kullanırken, kadınların makyaj yapması şeytani bir davranış olarak görülüyordu. 1800'lü yıllarda Kraliçe Victoria, makyajı sahtekar ve kaba bulduğu için ruj kullanımını yasakladı. Ancak isyankar kadınlar, evlerinde gizlice makyaj yapmaya ve bu geleneği sürdürmeye devam ettiler. 20. yüzyılda kırmızı ruj, kadın hareketlerinin bir sembolü haline geldi. Örneğin, savaş sırasında Avrupa’da kırmızı ruj kadınlar tarafından güç ve dayanıklılığın simgesi olarak kullanıldı. 1970’lerde ise punk müzik akımıyla birlikte ruj, özellikle siyah gibi alışılmadık renklerle, sosyal isyan ve başkaldırının bir ifadesi oldu.
            Günümüzde ruj, gündelik makyajın vazgeçilmez bir parçası haline gelmiştir. Tarih boyunca birçok farklı biçim ve amaçla kullanılmıştır. Zamanla yalnızca kadınlara özgü bir ürün olmaktan çıkarak, hem kadınlar hem de erkekler tarafından kullanılabilir hale gelmiştir. Ancak günümüzde ruj hâlâ daha çok kadınlarla özdeşleştirilmektedir.
            </h3>
            
    </div>
        <div class="right">
            <img src="../static/img/a1.jpeg" alt="logo" width="200" height="200">
            <img src="../static/img/a2.jpeg" alt="logo" width="200" height="200">
            <img src="../static/img/a3.jpeg" alt="logo" width="200" height="200">
        </div>

</body>
</html>
